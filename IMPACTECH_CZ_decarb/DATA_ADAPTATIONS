Změny na vstupních datech databáze EXIOBASE v3.6

Základní zdrojová databáze modelu EXIOBASE v3.6 je v režimu licence Attribution-ShareAlike 4.0 International (CC BY-SA 4.0), která nařizuje popsat sekvenci změn
uskutečněných na zdrojovém dokumentu. V souladu s tím níže popisujeme adaptace uskutečněné na vstupních datech ve verzi modelu IMPACTECH_CZ_decarb.


Rozčlenění sektorů v elektroenergetice

Oproti základní verzi databáze EXIOBASE 3.6 rozdělujeme "Výrobu elektřiny z větrné energie" na "Výrobu elektřiny z větrné energie onshore" a
"Výrobu elektřiny z větrné energie offshore" a "Výrobu elektřiny ze solární fotovoltaiky" na "Výrobu elektřiny ze solární fotovoltaiky - velkoplošné" a
"Výrobu elektřiny ze solární fotovoltaiky - maloplošné". Fotovoltaické elektrárny s instalovaným výkonem nad 1 MW klasifikujeme jako užitkové (velkoplošné) a pod 1 MW
jako rezidenční (maloplošné).

Podobným způsobem rozdělujeme další modelovaná odvětví. 
Výroba oceli a železa
 
 
 	Primární	Integrovaný mlýn (BF-BOF)	(Material Economics, 2019)

	Primární	Přímá redukce vodíkem (H-DR)	
	Primární	Redukce tavení pomocí CCS	
	Sekundární (recyklovaná)	Elektrická oblouková pec (EAF)	
Výroba cementu	Primární	Běžný portlandský cement (OPC)	(Material Economics, 2019, p. 185)

	Primární	Elektrifikace pece + přímá separace (CCS)	
	Primární	CCS s kyslíkovým palivem	
Výroba plastů 
 
 	Primární	Parní krakování (nezměněný výrobní postup)	(Material Economics, 2019, p. 111,135)

	Primární	Parní krakování + CCS + CCS na konci životního cyklu	
	Primární	Elektrické parní krakování + CCS na konci životního cyklu	
	Primární	Vstupní suroviny z biomasy	
	Sekundární (recyklovaná)	Mechanická recyklace (opětovné použití a recirkulace plastů)	
	Sekundární (recyklovaná)	Chemická recyklace	
Výroba dusíkatých hnojiv
 
 	Primární	Parní reformace metanu (SMR) pro výrobu čpavku	(Material Economics, 2019, p. 148,153)

	Primární	Parní reformace metanu (SMR) s CCS	
	Primární	Elektrolýza vody	
Výroba motorových dopravních prostředků 		Spalovací motor	(Miller, 2020; Stavropoulos and Burger, 2020)

		Elektromobil: Hybrid + Plug-in hybrid + Bateriový + Na palivové články	



Aktualizace dat o zaměstnanosti v detailně členěných sektorech

Původní data z databáze EXIOBASE v3.6 ohledně přímé intenzity zaměstnanosti (počtu zaměstnaných osob na MW instalované kapacity daného zdroje) u jednotlivých zdrojů
energie v detailně členěných sektorech elektroenergetiky byla aktualizována a zpřesněna na základě porovnání údajů z ostatních zdrojů
(např. Cameron and van der Zwaan, 2015; Ortega et al., 2020, 2015; Ram et al., 2020; Rutovitz et al., 2015). Důvodem byl nesoulad původních dat s drtivou většinou
ostatních dostupných zdrojů. Adaptace spočívá v nahrazení intenzity zaměstnanosti (faktorů zaměstnanosti) z EXIOBASE v3.6 v modelovaných sektorech faktory zaměstnanosti
na jednotku instalované kapacity v MW uvedenými ve studiích (Ram et al., 2020; Rutovitz et al., 2015; SolarPower Europe, 2015) a jejich konverzi na počet pracovních míst
na milion EUR (daného základního roku, tj. roku 2015) za pomoci dat ohledně instalované kapacity každého zdroje (členěno dle sektorů) dle dat Capros et al. (2016) a data
ohledně nákladů (ceny) na MW instalované kapacity dle Carlsson et al. (2014) - pro neobnovitelné zdroje, solární termální energii, geotermální energii a přílivovou
energii - a dle International Renewable Energy Agency (2019) pro ostatní obnovitelné zdroje. Vzhledem k nepřítomnosti určitých technologií v současné podobě
energetického mixu a chybějícím údajům k výrobě elektřiny z biomasy a bioplynu v ČR byla rovněž nahrazena intenzita zaměstnanosti pro tyto technologie daty z jiných
zemí (z týchž odborných zdrojů, citovaných výše) za využití indikativních kritérií geografické blízkosti a porovnatelnosti kupní síly, a to následovně: Větrná energie
(offshore) - Německo; Biomasa, bioplyn a odpad + Geotermální energie - Rakousko; Solární termální energie - Španělsko; Přílivová energie - Francie (vyznačeno kurzívou
v tabulce níže).

Podobným způsobem jsme přistoupili k nahrazení zaměstnaneckých účtů v ostatních modelovaných sektorech. K tomu využíváme data ČSÚ.

Zaprvé se jednalo o nahrazení dat o zaměstnanosti v modelovaných odvětvích z EXIOBASE 3 o přesnější empirická data poskytnuty Českým statistickým úřadem (ČSÚ). Vzhledem k tomu, že vysoká sektorová úroveň detailu EXIOBASE 3 může na druhé straně vést k menší přesnosti dat na úrovni podrobně rozdělených sektorů (dané systémem rozdělování odvětví), přistoupili jsme k ověření zaměstnaneckých účtů v modelovaných odvětvích a jejich následnému nahrazení empirickými daty ČSÚ za rok 2020. Kromě sektoru výroby cementu se nejedná o zásadní rozdíly v datech, jak je zřejmé z Tabulky 7 níže. Vzhledem k tomu, že údaje z ČSÚ postrádají podrobnost na úrovni stupňů kvalifikace a pohlaví, rozdělili jsme je do těchto kategorií proporcionálně podle výchozích dat z EXIOBASE 3.

Sektor (NACE rev.2 kód; EXIOBASE 3 kódy)	Zaměstnanost dle dat EXIOBASE 3 (počet fyzických osob), rok 2015	Zaměstnanost dle dat ČSÚ (počet osob), rok 2015
Výroba surového železa, oceli a feroslitin, plochých výrobků (kromě pásky za studena), tváření výrobků za tepla (24.10; i27.a+i27.a.w)	14 798	23 419
Výroba cementu, vápna a sádry (23.51 + 23.52; i26.d+i26.d.w)	12 078	2 052
Výroba plastů v primárních formách (20.16; i24.a+i24.a.w)	171	5 085
Výroba hnojiv a dusíkatých sloučenin (20.15; i24.b)	1 373	1 668
Výroba motorových vozidel (kromě motocyklů), přívěsů a návěsů (29; i34)	167 447	225 287
Tabulka 7: Porovnání zaměstnaneckých účtů z EXIOBASE 3 s daty ČSÚ (pozn. – data z ČSÚ jsou dále přepočtena na sektorové členění z EXIOBASE 3 pomocí celkového výstupu daného sektoru z EXIOBASE 3)

